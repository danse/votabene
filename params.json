{"body":"# Nota sulla lingua\r\n\r\nHo usato l'inglese nel codice per abitudine, perché pensavo di estrarre la parte del grafico, e perché é la lingua franca dell'informatica. Non credo di cambiare adesso. Vorrei usare l'italiano qui e sul wiki.\r\n\r\n# Note sui dati\r\n\r\n## Interruzioni\r\n\r\nI dati sono parziali, perché così li ho trovati sul sito dell'ISTAT. A volte si interrompono proprio dove sarebbe più interessante conoscerne l'andamento.\r\n\r\n## Contribuire\r\n\r\n### Diffondi il [link!](http://votabene.herokuapp.com)\r\n\r\nQuesta visualizzazione é molto semplice. Il suo scopo é di incuriosire la gente sui dati, ridurre il disinteresse e fare riflettere, ma non mi aspetto che un utente passi più di cinque minuti sulla pagina. Perché abbia un impatto serve quindi che venga diffusa, e visto che il tutto parte dal basso, ogni contributo é essenziale!\r\n\r\n### Nuovi set di dati\r\n\r\nTracciare i trend del nostro paese negli ultimi dieci anni è un'impresa piuttosto impegnativa. Purtroppo non sono riuscito a trovare tanti dati rilevanti quanti ne avrei voluti. Sarei felice se qualcuno mi aiutasse ad aggiungere data set. I requisiti sono:\r\n\r\n * Cadenza annuale (solo perché la maggior parte di quelli che ho trovato finora sono così, e non mi sembra graficamente opportuno mescolare cadenze diverse)\r\n * Andamento negativo, cioé crescente per gli indici positivi, decrescente per quelli negativi.\r\n * Andamento monotono\r\n\r\nL'obiettivo é individuare indici che aiutino a capire dove si é sbagliato, ma al di là della crisi. La crisi economica ha impatto peggiorativo su molti indici, ma é interessante notare che spesso non fa che accentuare una tendenza già presente.\r\n\r\n#### Formato dei dati\r\n\r\nSi può aggiungere facilmente al grafico qualsiasi dato che abbia il formato standard degli altri, e cioè:\r\n\r\n```json\r\n{\"body\":\r\n  [[\"2000\",\"228\"],[\"2001\",\"234\"],[\"2002\",\"242\"],[\"2003\",\"248\"],[\"2004\",\"251\"],[\"2005\",\"255\"],[\"2006\",\"260\"],[\"2007\",\"267\"],[\"2008\",\"272\"],[\"2009\",\"283\"]]\r\n}\r\n```\r\n\r\nSe nei files su github troverete roba in più non importa, l'importante é che questo non manchi.\r\n\r\nIn ogni cartella coi dati (come ad esempio la [6](https://github.com/danse/votabene/tree/master/data/6)), questo file ha nome `standard.json`. Bisognerebbe poi compilare anche un file `info`, con alcune informazioni che servono al grafico ed alcune che servono per mantenere i dati o trovarne altri:\r\n\r\n```ini\r\n# Descrizione mostrata nel grafico (con unità di misura)\r\ndescription = pressione fiscale (percentuale del PIL)\r\n# classe di stile quindi colore: rosso o verde? bad or good?\r\nclass = bad\r\n# Link da cui scaricare il file originale, per accelerare confronti ed aggiornamenti. Oppure un link più vicino possibile al punto dove scaricare il file.\r\noriginal link= http://www.istat.it/it/charts/pressionefiscale\r\n# Link contestuale, che porti a questi dati ma magari anche ad altri simili interessanti. Questa non é una variabile importante, potete ometterla\r\ncontext link= http://www.istat.it/it/conti-nazionali\r\n# Per comodità, ma si può omettere\r\nsource= istat\r\n```\r\n\r\nInfine, se portare i dati nel formato standard richiede parecchio lavoro, documentate la procedura, e in ogni caso aggiungete un file `original.json` nella cartella per facilitare verifiche, confronti, aggiornamenti.\r\n\r\n### Allineamento dei dati\r\n\r\nIl grafico ha le seguenti caratteristiche:\r\n\r\n * I dati variano a volte bruscamente in brevi intervalli di tempo\r\n * Queste variazioni avvengono in corrispondenza del passaggio di consegne fra Berlusconi e Prodi\r\n * La cadenza dei dati é annuale\r\n\r\nPer queste ragioni, l'allineamento dei grafici é critico. Non credo che la scarsa precisione sia compromettente del risultato, perché:\r\n\r\n * Il periodo riguardante Prodi é piuttosto ridotto rispetto al resto\r\n * La visualizzazione non é intesa per l'attribuzione di responsabilità specifiche\r\n\r\nNonostante questo, mi piacerebbe migliorare l'allineamento il più possibile. Qualsiasi contributo a tal fine é bene accetto.\r\n\r\nMi vengono in mente questi modi per migliorare:\r\n\r\n * Trovare una versione del dato campionato a frequenza maggiore, in modo da poter confrontare e correggere\r\n * Trovare valori puntuali da poter usare per l'allineamento\r\n * Argomentare una scelta\r\n\r\nAd esempio i dati relativi all'università erano etichettati con bienni (ad esempio, 2007/2008). La mia scelta nell'allineamento é dettata dal ragiunamento (argomentazione), seppure opinabile.\r\n\r\n### Commento\r\n\r\nDiverse persone mi hanno fatto notare che vorrebbero maggiori spiegazioni sui dati, ed io da parte mia vorrei migliorare l'interazione aggiungendo una qualche azione innescata dal click. Sarebbe carino fornire un breve commento in quel caso, ma non mi azzardo a commentare personalmente. Né ho il tempo o la competenza per approfondire il significato degli indici. Se qualcuno volesse aggiungere spiegazioni sui dati, invece che nuovi dati, potremmo immaginare il modo di integrarli nel grafico e mostrarli agli utenti.","tagline":"Italian indexes and the latest governments","note":"Don't delete this file! It's used internally to help with page regeneration.","name":"Votabene","google":""}